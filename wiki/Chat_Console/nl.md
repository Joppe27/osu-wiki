# Chatconsole

Op de meeste schermen in osu! kan je `F8` of de `Show Chat`-knop in de rechteronderhoek gebruiken om de Chatconsole onderaan jouw scherm te tonen.

![Chatconsole](img/Chatconsole1.png "Chatconsole")

- De tabbladen geven een overzicht van de beschikbare chatkanalen. Klik simpelweg op een tabblad om je naar dat kanaal te begeven. Klik op `Nieuw` om een lijst van nieuwe kanalen die je kan gebruiken weer te geven.
- De kleuren van gebruikersnamen betekenen verschillende dingen.

| Kleur | Wie? |
| :-- | :-- |
| **Wit** | Jij |
| **Lichtgeel** | Niet-supporters |
| **Donkergeel** | [osu!supporter](/wiki/osu!supporter) |
| **Rood** | Lid van het [Wereldwijde Moderatieteam](/wiki/People/The_Team/Global_Moderation_Team) of het [Nominatieafwegingsteam](/wiki/People/The_Team/Nomination_Assessment_Team ) |
| **Groen** | Het bericht van de gebruiker bevat jouw naam of bepaalde trefwoorden die een "highlight" activeren. Een kopie van dit bericht zal ook verschijnen in een speciaal kanaal, `#highlight`, dat al deze groene berichten bevat. |
| **Blauw** | Privébericht |
| **Cyaan** | [peppy](https://osu.ppy.sh/users/2), de maker van osu! |
| **Roze** | [BanchoBot](/wiki/BanchoBot) |

- Klik de `Show Ticker`-knop aan om altijd het nieuwste chatbericht aan de onderkant van het scherm weer te geven wanneer de chatconsole niet zichtbaar is.
- Klik de `Auto-Hide`-knop aan om de chat automatisch te verbergen tijdens de gameplay (behalve tijdens de beatmapintro, -outro en eventuele pauzes).
- Klik op de `Hide Chat`-knop of druk nogmaals op `F8` om de chat weer te verbergen.

## Uitgebreide Chatconsole

*[osu!academy](/wiki/osu!academy) heeft deze pagina besproken in [Aflevering 6 (6:52)](https://www.youtube.com/watch?v=cyYRl-a5xII), samen met [Multiplayer](/wiki/Multi).*

Op de meeste schermen in osu! kan je op `F9` of de `Online Users`-knop rechtsonder op het Introscherm klikken om de Uitgebreide Chatconsole te openen (of terug te sluiten). Naast de Chatconsole bedekt de Uitgebreide Chat het resterende deel van jouw scherm met een lijst van panelen, die informatie geven over de gebruikers die op dat moment ingelogd zijn bij osu!

![Uitgebreide Chatconsole](img/Chat_Console-Extended.png "Uitgebreide Chatconsole")

Elke gebruiker die bij osu! is ingelogd heeft een paneel in de Uitgebreide Chat. Standaard geeft dit algemene info (naam, totale gerankte score, rank, precisie, aantal keer gespeeld en de eventuele avatar van de gebruiker) weer. Wanneer je de muis op een paneel plaatst, geeft dit een andere reeks informatie weer (naam, rank, eventuele avatar, lokale tijd, tijdzone, land en als de gebruiker dit toestaat, stad en wat de gebruiker op dat moment aan het doen is).

- Vrienden beperkt de weergave tot jouw vrienden.
- Vergrendel Panelen stopt het rondspringen van de panelen, inclusief die van nieuwe gebruikers.
- Klik op een tabblad om de gebruikerspanel te sorteren op basis van dat element.
- Klik op de wereldkaart om een wereldkaart weer te geven die toont waar iedereen zich begeeft.
- Je kan klikken en slepen op de scrollbalk rechts om te scrollen. Je kan hiervoor ook het muiswiel gebruiken.
- Gebruikers zonder statistieken in hun paneel zijn met de chat verbonden via een IRC-client.

| Kleur van het paneel | Beschrijving |
| :-- | :-- |
| ![Gebruiker is inactief](img/Chat_Console-Idle.png "PGebruiker is inactief") | Donkerblauw - Gebruiker is inactief, niets aan het doen of gewoon aan het chatten. |
| ![Gebruiker is aan het spelen](img/Chat_Console-Playing.png "Gebruiker is aan het spelen") | Grijs - Een beatmap in solo aan het spelen. |
| ![Gebruiker is aan het bekijken](img/Chat_Console-Watching.png "Gebruiker is aan het bekijken") | Lichtblauw - Een replay aan het bekijken of iemand aan het spectaten. |
| ![Gebruiker is een beatmap aan het bewerken](img/Chat_Console-Editing.png "Gebruiker is een beatmap aan het bewerken") | Rood - Hun beatmap aan het bewerken. |
| ![Gebruiker is een beatmap aan het testen](img/Chat_Console-Testing.png "Gebruiker is een beatmap aan het testen") | Paars - Een beatmap aan het testen, of het nu hun eigen beatmap is of niet. |
| ![Gebruiker is een beatmap aan het inzenden](img/Chat_Console-Submitting.png "Gebruiker is een beatmap aan het inzenden") | Turkoois - Een eigen beatmap aan het inzenden (uploaden of updaten). |
| ![Gebruiker is een beatmap aan het modden](img/Chat_Console-Modding.png "Gebruiker is een beatmap aan het modden") | Groen - De beatmap van iemand anders aan het modden of bewerken. |
| ![Gebruiker is in Mulitplayer](img/Chat_Console-Multiplayer.png "Gebruiker is in Mulitplayer") | Bruin - Gebruiker zit in Multiplayer, maar is niet aan het spelen. |
| ![Gebruiker is aan het spelen in Multiplayer](img/Chat_Console-Multiplaying.png "Gebruiker is aan het spelen in Multiplayer") | Geel - Momenteel aan het spelen in Multiplayer. |
| ![Gebruiker is Afk](img/Chat_Console-Afk.png "Gebruiker is Afk") | Zwart - Inactief of afk. |
| ![Gebruiker is verbonden via IRC](img/Chat_Console-IRC.png "Gebruiker is verbonden via IRC") | Donkerblauw zonder tekst - Speler bevindt zich niet in-game, maar is ingelogd in een IRC-client, of de statistieken zijn niet tijdelijk niet beschikbaar. |

Door op eenderwelk gebruikerspaneel te klikken verschijnt er een optiescherm.

![Gebruikerspaneel-opties](img/Chat_Console-Userpaneloptions.jpg "Gebruikerspaneel-opties")

Druk op het nummer of klik op de optie om:

1. `Begin met toeschouwen`: Als een gebruiker een beatmap aan het spelen is en jij hebt die beatmap ook hebt, kan je ze bekijken terwijl ze aan het spelen zijn. Jouw naam zal zichtbaar zijn in hun Spectator-lijst.
2. `Bekijk profiel`: Opent de profiel-pagina van de gebruiker in jouw webbrowser.
3. `Begin gesprek`: Opent een privé chattabblad met de gebruiker.
4. `Nodig uit tot spel`: (Als je in een Multiplayer kamer zit) Nodig de gebruiker uit om tot jouw kamer toe te treden.
5. `Voeg toe (of verwijder) als vriend`: Voegt (Verwijdert) de gebruiker toe aan jouw vriendenlijst.
6. `Rapporteer gebruiker`: Rapporteer de gebruiker voor wangedrag. Nooit te gebruiken behalve waar nodig. Je kan een gebruiker in-game rapporteren voor verschillende redenen. Dit kan ook op de website en op het forum.
7. `Negeer gebruiker`: De chatberichten van de gebruiker worden nooit meer weergegeven in jouw Chatconsole.
8. `Sluiten`: Sluit de opties.

## Opdrachtlijst

### /help

| Opdracht | Effect | Voorbeeld | BanchoBots antwoord |
| :-- | :-- | :-- | :-- |
| `/addfriend [gebruiker]` | Voegt `[gebruiker]` toe aan jouw vriendenlijst. | `/addfriend Amigo` | You are now friends with Amigo. |
| `/delfriend [gebruiker]` | Verwijdert `[gebruiker]` van jouw vriendenlijst. | `/delfriend Amigo` | You are no longer friends with Amigo. |
| `/away [bericht]` | Stelt een afwezigheidsbericht in (wordt verzonden naar gebruikers die je PM'en). Laat jouw afwezigheidsbericht leeg om te annuleren. | `/away I am John Smith.` | You have been marked as being away: I am John Smith. When Amigo /msg John Where are you~? BanchoBot: I am John Smith. |
| `/bb` | Verzendt een bericht naar Bancho om een opdracht uit te voeren zoals `!stats [gebruiker]` | `/bb !stats Uan` | \[15/11/12\] Stats for [Uan](https://osu.ppy.sh/users/147623): Score: 47,323,299,680 (#1) Plays: 176293 (lv102) Accuracy: 98.95% |
| `/chat [gebruiker]` | Opent een nieuw chattabblad met de opgegeven gebruiker. | `/chat Amigo` | (Amigo tabblad wordt geopend) |
| `/clear` | Maakt de chatbuffer leeg. | `/clear` | (Verwijdert praktisch alles op het huidig chattablad) |
| `/ignore [gebruiker][@chp]` | Negeert alle berichten van een opgegeven gebruiker voor de rest van de sessie. Door een @ toe te voegen gevolgd door de letters c, h, en/of p, wordt de gebruiker genegeerd in respectievelijk de chat, highlights of PMs. | `/ignore Amigo@chp` | BanchoBot: You will no longer hear Amigo {chat} {highlights} {PM} (Your chat console is set to: ignore any text written by Amigo \[c\], any possible text highlighting you by Amigo \[h\] any Private Message sent to you by Amigo \[p\]) |
| `/j [kanaal]` or `/join [kanaal]` | Treedt toe tot het opgegeven kanaal. | `/join #lobby` | (#lobby wordt geopend) |
| `/p` or `/part` | Verlaat het huidige kanaal. | `/part` | geen |
| `/unignore [gebruiker]` | Stopt het negeren van een bepaalde gebruiker voor de rest van de sessie. | `/unignore Amigo` | You may now hear Amigo. (Jouw Chatconsole zal elk bericht van Amigo in de console toestaan) |
| `/me [actie]` | Doet een actie in derde persoon. | `/me is thuis` | * John is thuis |
| `/msg [gebruiker] [msg]` | Verzendt een privébericht naar `[gebruiker]`. | `/msg Amigo Ik zit ziek thuis.` | (In het Amigo tabblad) John: Ik zit ziek thuis. |
| `/np` | Toont het huidige nummer waarnaar je aan het luisteren bent of dat je aan het spelen bent in de chat. | `/np` | (Als het nummer aan het spelen is) * John is playing [Peter Lambert - osu! tutorial \[Gameplay Basics\]](https://osu.ppy.sh/beatmaps/22538) |
| `/reply` or `/r` | Stuurt een antwoord naar de gebruiker waarvan je het laatst een privébericht ontvangen hebt. | `/r Ken jij een goede dokter?` | (In het Amigo tabblad) \[Vorige berichten\] John: Ik zit ziek thuis. Amigo: Echt? John: Ken jij een goede dokter? |
| `/savelog` | Slaat het huidige chattablad op naar een tekstbestand. | `/savelog` | (Een map met de naam "Chat" zal in de osu! bestandsmap aangemaakt worden die alle toekomstige savelogs zal bevatten) |
| `/watch [gebruiker]` | Start het spectaten van `[gebruiker]`. | `/watch Amigo` | * Started spectating Amigo. (Wanneer Amigo een beatmap speelt die jij ook hebt, zal je hem beginnen spectaten \[na een tijdje te laden\]. Jouw naam verschijnt ook links op Amigo's scherm) |
| `/nopm` | Wisselt tussen het toestaan van privéberichten van iedereen, of enkel van vrienden. | `/nopm` | (Een pop-up die zegt of je privéberichten van iedereen of enkel van jouw vrienden toestaat zal in het midden verschijnen) |
| `/invite [gebruiker]` | Nodigt `[gebruiker]` uit tot jouw Multiplayer kamer met een link. | `/invite Nathanael` | * Nathanael has been invited to the game |

### /keys

| Toetsen op het toetsenbord | Effect |
| :-- | :-- |
| `Page Up` / `Page Down` | Scrollt door het chatvenster. Je kan hiervoor ook het muiswiel gebruiken. |
| `Tab` | Vult automatisch de naam die je aan het typen bent aan. |
| `F8` | Toont of verbergt de Chatconsole. |
| `F9` | Toont of verbergt de Uitgebreide Chatconsole. |
| `Ctrl` + `C` / `V` | Kopiëren/Plakken. |
| `Alt` + `0` - `9` | Wisselt naar het tabblad dat overeenkomt met het het gebruikte getal. |
