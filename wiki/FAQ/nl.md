# FAQ

## osu! Introductie

### "Ouendan"? Nog nooit van gehoord - wat is het?

*[Osu! Tatakae! Ouendan](https://en.wikipedia.org/wiki/Osu!_Tatakae!_Ouendan)* is een ritme-spel voor de Nintendo DS. De speeltechniek bestaat maar uit drie elementen: het aantikken van de cirkels die op het scherm verschijnen, het slepen van een bal volgens een bepaald traject en het snel ronddraaien van een spinner. Elk van deze elementen is getimed op (covers van) bekende Japanse liedjes. Zo ziet het eruit op de DS:

![Voorbeeld van Osu! Tatakae! Ouendan gameplay op de Nintendo DS](/wiki/shared/Ouendan.jpg)

Op het scherm onderaan kan je de cirkels zien, en het verhaalverloop wordt weergegeven op het scherm bovenaan. Elk stadium is in wezen een verhaal op zichzelf over iemand in moeilijkheden. Dat is wanneer de *Ouendan* (supportersteam) ingrijpt. Met behulp van de magische krachten van hun mannelijk cheerleaden, moet je de mensen uit de problemen helpen.

### Hoe te spelen?

*Volledige uitleg: [osu!](/wiki/Game_mode/osu!)*

Aangezien de meeste spelers geen touchscreen ter beschikking hebben, is dit spel gemaakt om speelbaar te zijn met een doodgewone muis, net als eenderwelk invoerapparaat dat je je maar kan indenken. De verschillende speeltechnieken kan je vinden op de [play styles](/wiki/Play_Styles)-pagina. Er zijn wel liedjes die de grenzen van de gewone muis verleggen, maar alle (gerankte en goedgekeurde) beatmaps zijn getest en de meeste van hun zijn (op een of andere manier toch) haalbaar met enkel een muis.

#### Basis van de gameplay

*Tutorial: [osu! tutorial (new beginnings)](https://osu.ppy.sh/beatmapsets/1011011)*

De gameplay legt de nadruk op:

- Het aanpassen en reagaren van de speler op stimuli (de hitobjecten die over heel het scherm verschijnen tegen lichtsnelheid).
- Het begrijpen van het ritme en de melodie van het nummer.
- Het besturen van de invoerapparaaten.
- Het timen van de hits op de objecten die overal op het scherm verschijnen.
- Het ronddraaien van de muis (of pen op tablets) op spinners.
- Het fysiek uithoudingsvermogen en de mentale kracht van de speler (vooral op lange, marathon-achtige nummers)
- Het positioneren van de muis en hand-oogcoördinatie

Dit zijn enkele van de belangrijkste vaardigheden om een *osu! ritme meester* te worden. De eerste stap om jouw avontuur te beginnen is om de basis (en theorie) van de aanklikbare objecten (vanaf hier *hitobjecten* genoemend) te leren.

##### Hit Circles

![Hitcirkels](/wiki/shared/osu_hitcircles.jpg)

Een dunne ring met gelijkaardige kleur als de hitcrikel, aan de buitenkant van de hitcirkel, zal langzaamaan verkleinen. Klik de noot aan op het exacte moment dat de ring de witte rand van de hitcirkel aanraakt. Een score zal verschijnen na het aanklikken van de cirkel die de score- en healthveranderingen aangeeft, afhankelijk van de timing. De hitcirkel zal verwijnt na het tonen van de score.

Om het geheim van hitcirkels te begrijpen, vertrouw je best niet enkel op het zien van de cirkels; voel het ritme van de beatmap aan. Dit helpt bij de complexe hitcirkelpatronen van latere moeilijkheidsgraden, zo worden ze minder verwarrend.

##### Sliders

![Sliders](/wiki/shared/osu_slider.jpg)

Ten eerste moet je hem aantikken op het juiste moment, maar daar eindigt het niet. Een sliderbal zal het traject dat je ziet beginnen volgen. Je houdt jouw muis-/toetsenbordknop ingedrukt (of je houdt de pen op jouw tablet) en je volgt de bal binnen de oranje cirkel mee op zijn weg. De oranje cirkel, die de volgcirkel noemt, zal verschijnen als je de sliderbal ingedrukt houdt, maar verdwijnt weer wanneer je hem loslaat.

Soms kan, zoals je op het screenshot hierboven ziet, de bal van richting omkeren waarna de speler de bal terug naar de start van het traject moet volgen of vice versa. Je kan dit zijn aan de omgekeerde pijl op de eind-/begincirkel van de slider.

##### Spinners

![Spinner](/wiki/shared/osu_spinner.jpg)

Houd de muis-/of toetsenbordknop in (of houd de pen op de tablet). Gebruik dan de muis (of pen) en draai in een cirkelvormige beweging (in eenderwelke richting) tot de spinnercirkel volledig naar buiten vergroot. Een *Clear*-melding zal verschijnen als de spinner volledig voltooid is. Als de spinner vroeger dan voorzien voltooid wordt, blijf dan verderdraaien om een scorebonus te ontvangen en wat health terug te krijgen.

De buitenste, witte cirkel geeft aan hoeveel tijd er nog over is om de spinner te voltooien. De cirkel zal rood worden wanneer de tijd bijna op is. Oudere beatmaps die *skinversie 1.0* gebruiken, hebben een in plaats daarvan een meter die aangeeft hoeveel er van de spinner voltooid is.

Het kleine vakje onder de spinner toont de rotaties per minuut. Het getal in dat vakje is gelijk aan het aantal rotaties er per minuut zouden gebeuren, moest er één minuut lang verdergespind worden op dezelfde snelheid. Als de muis-/toetsenbordknop losgelaten wordt (of als de pen de tablet niet meer aanraakt) voordat het einde van de spinner bereikt werd, zal de spinner vanaf dat moment geen rotaties meer lezen.

Op de *DS* zijn deze dé manier om het touchscreen (of de screen protector) te bekrassen, zeker bij de hogere moeilijkheidsgraden. In osu! zijn spinners wat afgezwakt, zodat ze minder vervelend zijn om te voltooien. Het maximum aantal rotaties per minuut dat je kan halen is 477, dezelfde snelheid waarmee de "Auto" mod spint. De "Spun Out" mod spint trager, met 287 rotaties per minuut.

#### In-Game Interface

![osu! interface](/wiki/shared/osu-gameplay.jpg "In-game interface van osu!")

De balk bovenaan links is de levensbalk. Deze zal met een vaste snelheid (afhankelijk van de moeilijkheidsgraad vastgelegd door de mapper(s)) dalen. Door de noten op het juiste moment te raken kan je hem echter bijvullen. Een perfect getimede hit (een 300 of Geki) zal je health meer doen stijgen dan een slecht getimede hit (50). Wanneer je mist wordt er een flinke hap uit je levensbalk genomen. 

Rechts naast de levensbalk is de totale score zichtbaar. Daaronder staat de nauwkeurigheid. Het cirkeltje dat naast de nauwkeurigheid staat (en onder de score) is een timer van de looptijd van de beatmap. Het nummer linksonder is de comboteller/scorevermenigvuldiger.

#### Bediening

De standaardcontrols voor osu! zijn:

| Muis | Toetsenbord | Tablet/Touchscreen |
| :-- | :-- | :-- |
| Klikken met linkermuisknop(M1) / Klikken met rechtermuisknop(M2) | `Z`(K1) / `X`(K2) | Scherm aanraken(M1) |

De hitobjecten in osu! zullen eenderwelke invoer van het invoerapparaat accepteren, zolang het maar op tijd werd aangeklikt.

Als de [Relax](/wiki/Game_modifier/Relax) spelmodificator gebruikt is, zal enkel de in-game cursor werken. Gebruik de in-game cursor om de hitobjecten te volgen terwijl ze automatisch aangeklikt worden. Spinners moeten nog steeds voltooid worden.

Als de [Auto Pilot](/wiki/Game_modifier/Autopilot) spelmodificator gebruikt is, zal enkel de invoer van het invoerapparaat werken. Time het klikken van de hitobjecten terwijl de cursor automatisch beweegt. Spinners worden automatisch voltooid, tegen de snelheid van de [Spun Out](/wiki/Game_modifier/Spun_Out) mod.

---

## Alternatieve spelmodi

### Van spelmodus veranderen

![Interface om van modus te veranderen](/wiki/shared/Interface_mode.png "Moduswerkbalk in Song Selection (Solo)")

Klik op de `Mode`-knop om een **lijst van de spelmodi die in osu! beschikbaar zijn te openen**. Klik op de gewenste spelmodus en osu! zal veranderen naar de stijl van die spelmodus, samen met de rangschikkingen. Druk op de `Ctrl`-toets en `1` (![][osu! icon] *[osu!standard](/wiki/Game_mode/osu!))* / `2` ( ![][osu!taiko icon] *[osu!taiko](/wiki/Game_mode/osu!taiko)*) / `3` (![][osu!catch icon] *[osu!catch](/wiki/Game_mode/osu!catch)*) / `4` (![][osu!mania icon] *[osu!mania](/wiki/Game_mode/osu!mania)*) op het toestenbord om snel van spelmodus te veranderen.

### Wat is osu!taiko?

*Volledige uitleg: [osu!taiko](/wiki/Game_mode/osu!taiko)*

![osu!taiko-Interface](/wiki/shared/taiko-gameplay.jpg "De in-game interface van osu!taiko")

*[Taiko no Tatsujin](https://en.wikipedia.org/wiki/Taiko_no_Tatsujin)* is een Taiko Drum ritme-spel gemaakt door *Namco* (nu Namco Bandai), dat het spelen van de taikodrum op het ritme van de muziek simuleert. In osu! kunnen beatmaps gespeeld worden in de stijl van Taiko no Tatsujin door het gebruik van de "Taiko" spelmodus.

#### Speelveld

![Taiko speelveld](/wiki/shared/Taiko_playfield.jpg "De in-game speelveldinterface van osu!taiko")

Voor spelers met ervaring in *Taiko no Tatsujin*:

- Geen chibidansers onderaan (kan enkel via storyboards)
- De levensbalk moet minstens 50% vol zijn om de beatmap te kunnen slagen (dit wordt niet echt duidelijk aangegeven in de standaardskin; neem een kijkje in het [Skinoverzicht](https://osu.ppy.sh/community/forums/topics/686664) voor een betere osu!taiko skin)
- *Kiai-tijd* activeert *"Go-Go Tijd"*
  - Gameplay gimmicks zoals ballonnen of gevorkte paden werden niet geïmplementeerd in osu!taiko (enkel de basis)
- Verschillen in achtergrondweergave
  - osu!taiko-specifieke beatmaps hebben meestal hun eigen achtergrond, die het bovenste deel van het scherm leeg laten
  - Een video of stilstaande achtergrond zal enkel het onderste deel van het scherm innemen
  - Als er een storyboardelement is zal dit alle beschikbare ruimte op het scherm innemen, behalve de delen die belangrijk zijn tijdens de gameplay

Voor spelers zonder ervaring: het scherm in de osu!taiko-modus is verdeeld in twee verschillende delen; het bovenenste deel bevat de gameplay-elementen terwijl het onderste deel een afbeelding of video voor de beatmap bevat. Bovenaan is een levensbalk die, niet zoals bij andere spelmodi, leeg begint en gevuld moet worden tot hij minstens halfvol is om de moeilijkheidsgraad te kunnen slagen. Onder de levensbalk, iets boven het midden van het scherm is er links een taikodrum en daarnaast een bewegende transportband die hitobjecten, van rechts naar links, door een witte beoordelingscirkel voert. Boven de taikodrum is staat de geanimeerde taikomascotte die zal reageren op de behaalde beoordelingen samen met de achtergrond bovenaan die van kleur verandert op basis van die beoordelingen. Ten laatste is er zoals gewoonlijk rechtsboven de score- en nauwkeurigheidsteller en de timer. 

Merk op dat health drain uitgeschakeld is in osu!taiko waardoor dus enkel de hitobjecten de levensbalk beïnvloeden. Combo zal niet verbroken worden terwijl je speelt op een leeg speelveld. Anders dan bij osu! wordt de combo elke 50 opeenvolgende hits gevierd. De basisscore zal geboost worden na het behalen van een combo die een veelvoud van 10 is, maar deze verhogen stopt bij 100 combo (dit is de limiet voor de boost). Als de combo verbroken wordt zal de boost terug resetten naar de basisscore. Tijdens *Kiai-tijd* geeft elke hit 20% meer punten dan het normale aantal. De score de je krijgt voor elke hit verschijnt rechtsboven, onder de nauwkeurigheid in het rood.

#### Taikonoten

![Taiko hitcirkels](/wiki/shared/Taiko_hitcircles.jpg "osu!taiko noten in verschillende kleuren en maten")

Alle taikonoten (of gewoon noten als kortere schrijfwijze) zien eruit als een rode of lichtblauwe cirkel. Deze cirkels heten respectievelijk Don (rode noten) en Katu (blauwe noten). 

Als de cirkel een kleine rode noot is, druk dan een van de toetsen in die gebonden is aan het binnenste deel van de taikodrum, of sla op het groot plat oppervlak in het midden van de *TaTaCon*. Als het een blauwe noot is, druk dan een van de toetsen in die gebonden is aan het buitenste deel van de taikodrum, of sla op de zijnkanten van de *TaTacon*. Als de noot een **GROTE** cirkel is, druk of sla dan op beide kanten van de binnen- of buitenkant van drum, afhankelijk van de kleur van de noot, tegelijk om het aantal punten voor die hit te verdubbelen (als in plaats van een dubbele hit, een enkele correcte hit geslagen wordt, krijgt de speler het normaal aantal punten).

De noten moeten ingedrukt worden wanneer ze aankomen in de kleinere cirkel naast de drum. Door een foute kleur of rood en blauw tegelijkertijd indrukken krijgt de speler een miss.

#### Drumrolls

![Taiko drumroll](/wiki/shared/Taiko_drumroll.jpg "Een osu!taiko drumroll")

Druk de binnenste (of buitenste) drum doorlopend in op het ritme van de beatmap om punten te krijgen tot de drumroll eindigt. Voor **GROTE** noten, druk dan beide knoppen van de binnenste (of buitenste) drum tegelijk en doorlopend in tot de drumroll voltooid is. Let er wel op dat drumrolls minder invloedrijk gemaakt werden en er enkel punten verdiend kunnen worden door de kleine hitcirkels te raken, in plaats van zo snel mogelijk te drumrollen zoals in *Taiko no Tatsujin*.

Drumrolls kunnen genegeerd worden zonder de levensbalk te doen dalen, omdat ze hebben helemaal geen invloed op de levensbalk. De punten die behaald konden worden tijdens de drumroll gaan dan wel verloren. Elke succesvolle hit op de kleine hitcirkels geeft een vaste score van 300 punten.

#### Dendens

![Taiko spinner](/wiki/shared/Taiko_spinner.jpg "osu!taiko spinner (denden)")

Druk de binnenste in buitenste drum **in volgorde** in (bv. rood, blauw, rood, blauw, rood, blauw...) tot de denden-teller 0 bereikt. Het maakt niet uit met welke kleur er begonnen wordt (er kan met blauw gestart worden). Als de denden niet voltooid wordt daalt de levensbalk met dezelfde hoeveelheid als 1 gemiste taikonoot, maar wordt de combo niet verbroken. Door de drums van dezelfde kleur na elkaar in te drukken zal de denden-teller niet naar beneden gaan, tot in plaats daarvan de andere kleur ingedrukt wordt.

Dendens verhogen de comboteller en ook de levensbalk niet. Elke succesvolle denden hit geeft een vaste score van 300 punten, en het voltooien van een denden geeft dezelfde score als het voltooien van een perfecte(GREAT) grote noot.

#### Bediening

De standaardbediening voor osu!taiko is:

| Type | Muis | Toetsenbord | TaTaCon |
| :-- | :-- | :-- | :-- |
| Rood | Klikken met linkermuisknop(L) | `X`(L) / `C`(R) | Plat oppervlak van de drum |
| Blauw | Klikken met rechtermuisknop(L) | `Z`(L) / `V`(R) | Buitenste rand van de drum |

De positie van de in-game cursor doet er niet toe tijdens het spelen van osu!taiko beatmaps.

Als de [Relax](/wiki/Game_modifier/Relax) spelmodificator gebruikt is, zal de scorebeoordeling enkel rekening houden met de timing van de hits (hits met de verkeerde kleur worden automatisch rechtgezet).

*TaTaCon* drumcontrollers werden hoofdzakelijk gemaakt voor de thuis-edities van *Taiko no Tatsujin* en *Taiko: Drum Master*.

### Wat is osu!catch?

*Volledige uitleg: [osu!catch](/wiki/Game_mode/osu!catch)*

![osu!catch-Interface](/wiki/shared/catch-gameplay.jpg "De in-game interface van osu!catch")

osu!catch is de tweede spelmodus die aan osu! werd toegevoegd, na de osu!taiko spelmodus.

In plaats van cirkels op het ritme van de muziek aan te klikken, bestuurt de speler een vanger aan de onderkant van het scherm, terwijl het fruit vanuit de bovenkant van het scherm valt.

#### De basis uitgelegd

##### Speelveld

![Verschil tussen het osu!catch speelveld bij CS2 en CS7](/wiki/shared/Catch_Playfield_27.jpg "Verschillen van het osu!catch speelveld gebaseerd op CS")

Hoe sterk het speelveld ingezoomd wordt, hangt of van de CS (Circle Size) instelling. Een lagere CS betekent dat het speeldveld veel meer ingezoomd zal zijn en er dus minder bewegingsruimte is voor de vanger, en een hogere CS betekent dat het speelveld meer uitgezoomd zal zijn waardoor er meer bewegingsruimte voor de vanger vrijkomt.

De vanger kan van links naar rechts bewegen, terwijl het fruit van boven naar beneden valt. De vanger kan niet voorbij de linker- en rechtermuren van het speelveld bewegen.

Al het fruit zal op het bord blijven liggen tot een combo eindigt, waarna het fruit uit het bord zal botsen. De timing en waar het fruit op het bord valt maakt niet uit; de speler krijgt ofwel de volledige punten voor een succesvole vangst of geen punten voor een miss.

##### Fruit

![Fruit](/wiki/shared/Catch_fruits.jpg "osu!catch-fruit")

Zorg ervoor dat het fruit op het het bord en niet ernaast valt om het te vangen. Het verzameld fruit geeft altijd 300 punten per stuk, verhoogt de combo met 1 en verschijnt als 300 op het resultatenscherm.

##### Fruitsporen (Fruit trails)

![Fruitsporen](/wiki/shared/Catch_trails.jpg "osu!catch-fruitsporen")

Een typisch fruitspoor zal twee stukken fruit (aan het begin en het einde), droplets (sliderpad), juice drop (slider ticks) en een extra stuk fruit voor elke omgekeerde pijl die een tegengesteld sliderpad aangeeft bevatten. Droplets geven 10 punten per stuk en worden aangeduid met 50 op het resultatenscherm. Juice drops geven 30 punten per stuk, verhogen de combo met 1 en verschijnen als 100 op het resultatenscherm.

Het missen van een juice drop zal dus de combo verbreken (omdat het telt als een slider tick), maar het missen van een droplet verbreekt de combo niet. Gemiste droplets zullen niet getoond worden op het resultatenscherm in de osu! client, maar zullen wel op de rangschikking van de website getoond worden als een *Miss Droplet*, omdat ze een grote invloed hebben op de nauwkeurigheid (droplet gemist is een 50) en score (10 punten minder voor elke gemiste droplet).

##### Bananen

![Bananen](/wiki/shared/Catch_bananas.jpg "osu!catch-bananen")

Hier zullen grote bananen naar beneden vallen, die soms (niet altijd) kleiner worden terwijl ze naar beneden vallen. Elke verzamelde banaan zal altijd een vaste score van 1100 geven, ongeacht mods of combo.

De bananen kunnen genegeerd worden zonder de levensbalk te doen dalen. De extra punten en recuperatie van de levensbalk door het verzamelen van de bananen gaan dan wel verloren. [Auto](/wiki/Game_modifier/Auto) mod gaat nog een stapje verder en vangt *alle* bananen zonder enige mislukking.

##### Hyperfruit

![Hyperfruit, en de vanger die hyperdasht door daarvoor hyperfruit te verzamelen](/wiki/shared/Catch_hyperfruits.jpg "osu!catch-hyperfruit")

Hyperfruit is speciaal fruit dat zal verschijnen om de vanger te helpen het volgende fruit te vangen als het onmogelijk is om dit te doen met een normale dash doordat er te weinig tijd is. Al het hyperfruit heeft een kenmerkende rode kleur die standaard rond het hyperfruit verschijnt.

Door het hyperfruit te vangen wordt de dash van de vanger geüpgraded naar een *hyperdash* (net snel genoeg om het volgende stuk fruit te kunnen vangen), de vanger wordt gloeiend rood en laat een tijdelijke *afterimage* achter op het punt waar ze het fruit vingen, tot er een volgend stuk fruit gevangen of gemist wordt waarna de vanger terug normaal wordt.

#### De vanger besturen

- Standaard, de linker- `<-`(L) en rechter- `->`(R) pijltjestoetsen om de vanger te bewegen.
- Druk de `leftShift`(D)-toets in en houd ingedrukt tijdens het indrukken van één van de pijltjestoetsen om de vanger in die richten te laten *dashen* tegen x2.0 de normale snelheid (aangegeven door een **heldere gloed** van de vanger).
  - Klik en houd in plaats daarvan de Linkermuisknop(D) ingedrukt op de muis om ook het dashen te activeren.

De positie van de in-game cursor doet er normaal gezien niet toe tijdens het spelen van osu!catch, behalve als de "Relax" mod gebruikt is, want dan wordt de vanger bestuurd door middel van muisbewegingen. Dit maakt de score wel unranked (omdat het de enige uitdaging van osu!catch verwijderd; de vaste snelheid waarop de vanger beweegt en de controle van het vangerbord).

### Wat is osu!mania?

*Volledige uitleg: [osu!mania](/wiki/Game_mode/osu!mania)*

![osu!mania-Interface](/wiki/shared/mania-gameplay.jpg "De in-game interface van osu!mania")

osu!mania is de derde spelmodus die aan osu! werd toegevoegd, na de osu!taiko en osu!catch spelmodi.

Deze modus wordt veel gebruikt in bijna alle belangrijke ritmespellen en een goede handcoördinatie is vereist. De noten (hun hoeveelheid hangt af van de BPM en moeilijkheidsgraad) bewegen via een transportband en de speler moet de juiste toets voor de juiste noot op het juiste moment indrukken. Hoewel deze spelmodus oorspronkelijk gemaakt was als een imitatie op de *Beatmania*-stijl, laat osu!mania het ook toe om het aantal toesten te veranderen of het speelveld verticaal om te draaien (dit betekent dat het aangepast kan worden om er meer uit te zien als *Guitar Hero* [5 toetsen] of *Dance Dance Revolution* [4 toetsen] enzovoort).

Bij het converten van een niet-specifieke beatmap zal het standaard toetsenbereik tussen de 4 en 7 toetsen liggen.

De speler kan door de [xK](/wiki/Game_modifier/xK) spelmodificator het aantal toetsen manueel instellen van 1 tot 9 toetsen, weliswaar met een verlaagde score. Deze mod werkt echter niet met beatmaps de specifiek voor osu!mania gemaakt werden.

Door de [Co-Op](/wiki/Game_modifier/Co-op) spelmodificator te gebruiken wordt het speelveld in twee gedeeld, wordt het Co-Op bedieningssysteem gebruikt en kan de speler gebruik maken van 2 tot 18 toetsen, met een verlaagde score. Merk wel op dat het gekozen aantal toetsen niet verdubbeld zal worden bij specifieke osu!mania-beatmaps zoals normaal, in plaats daarvan zal het speelveld in twee verdeeld worden (linkerdeel krijgt voorrang als het aantal toetsen oneven is), het bedieningssysteem van Co-Op gebruikt worden en is er geen scoreverlaging.

#### De basis uitgelegd

##### Speelveld

![osu!mania-speelveld](/wiki/shared/Mania_playfield.jpg "De in-game speelveldinterface van osu!mania")

Standaard zullen de noten zich van boven naar beneden over de transportband bewegen (de startpijl toont in welke richting de noten zullen bewegen), met de toetsenbediening onderaan en de beoordelingslijn daar net boven. De richting kan ook omgekeerd worden zodat de noten van onder naar boven bewegen door in het `Opties`-menu op de `osu!mania indeling`-knop te drukken en de `Spiegel het speelveld verticaal (DDR stijl)`-instelling manueel in te schakelen.

De levensbalk bevindt zich aan de rechterkant van de transportband. Merk op dat health drain uitgeschakeld is in osu!mania, enkel de hitobjecten hebben dus een invloed op de levensbalk. De combo zal niet verbroken worden wanneer er toetsen ingedrukt worden op een leeg speelveld.

De **scrollsnelheid** van de noten kan aangepast worden door `Ctrl` (of `Shift`) en `+` (sneller) / `-` (trager) tegelijkertijd in te drukken, of door gewoon op `F3` (sneller) / `F4` (trager) te drukken.

##### Noten

![Noten in osu!mania](/wiki/shared/Mania_notes.jpg "osu!mania noten")

Noten zijn zoals de hitcirkels van osu!mania. De vallende noten moeten ingedrukt worden op de beoordelingslijn, door op de toets die overeenkomt met de juiste noot te drukken. Als er meerdere noten tegelijkertijd naar beneden vallen moeten de toetsen die met die noten overeenkomen ook tegelijkertijd ingedrukt worden. Er zal een score getoond worden wanneer er een toets, die overeenkomt met een noot op het juiste moment (net op de beoordelingslijn) ingedrukt wordt.

##### Hold-noten

![Holdnoten in osu!mania](/wiki/shared/Mania_holdnotes.jpg "osu!mania holdnoten")

Hold-noten zijn zoals de sliders van osu!mania. Wanneer de hold-noot de beoordelingslijn bereikt, druk dan de juiste toets in, houd vast en laat los op het einde van de hold-noot.

De levensbalk wordt langzaam maar zeker bijgevuld terwijl de hold-noot ingehouden wordt. Afhankelijk van het nummer en de beatmap is het mogelijk dat er andere (hold-)noten ingedrukt moeten worden terwijl de vorige hold-noot nog ingehouden wordt.

#### Bediening

![Standaard toetsenindeling van osu!mania (Opties->Invoer)](/wiki/shared/Mania_key_layouts.jpg "De toetsenindeling van osu!mania")

Er zijn twee indelingsstijlen, *Symmetrisch* en *Links naar Rechts*.

- De *Symmetrische* stijl imiteert de toetsenindeling van *DJMAX*, waar de middelste toets `Spatie` is om het gevoel van op een pedaal te stappen zoals in de arcade-versie na te bootsen.
  - De middelste toets komt overeen met de middelste kolom (enkel oneven nummers bij om het even welk aantal toetsen) en de andere kolommen komen overeen met de toetsen die eronder staan.
- De *Links naar Rechts*-stijl imiteert de toetsenindeling van *Beatmanaia IIDX*, waar de eerste kolom overeenkomt met *toets1*, de tweede kolom overeenkomt met *toets2*, enzovoort.

*Symmetrische* toetsenindeling (Voor *DJMAX*-stijl)

- Voor *linker*hand-knoppen — (K1)`A`, (K2)`S`, (K3)`D`, (K4)`F`
- Voor *rechter*hand-knoppen — (K6)`J`, (K7)`K`, (K8)`L`, (K9)`;`.
- *Middenste* knop — (K5)`Spatiebalk`. \[enkel oneven toetsen\]
- De *Speciale* knop — `linkerShift` en `linkerCtrl`.

| Toets | L | C | R |
| :-: | :-- | :-: | --: |
| 4K | K3, K4 | - | K6, K7 |
| 5K | K3, K4 | K5 | K6, K7 |
| 6K | K2, K3, K4 | - | K6, K7, K8 |
| 7K | K2, K3, K4 | K5 | K6, K7, K8 |
| 8K | K1, K2, K3, K4 | - | K6, K7, K8, K9 |

*Links naar rechts*-toetsenindeling (Voor *Beatmania IIDX*-stijl)

- Van onder naar boven en dan terug van onder naar boven enzovoort: (K1)`Z`, (K2)`S`, (K3)`X`, (K4)`D`, (K5)`C`, (K6)`F`, (K7)`V`, (K8)`G`, (K9)`B` \[K9 wordt niet gebruikt\]
- De *Speciale* knop — `linkerShift` en `linkerCtrl`.

| Toets | Indeling |
| :-: | :-- |
| 4K | K1, K2, -, K4, K5 |
| 5K | K1, K2, K3, K4, K5 |
| 6K | K1, K2, K3, K4, K5, K6 |
| 7K | K1, K2, K3, K4, K5, K6, K7 |
| 8K | K1, K2, K3, K4, K5, K6, K7, K8 |

---

## Puntentelling

*Gedetailleerde informatie over de puntentelling kan teruggevonden worden op de pagina van elke spelmodus zelf of op [de Scorepagina](/wiki/Score)).* 

*Gedetailleerde informatie over het berekenen van de nauwkeurigheid kan teruggevonden worden op de pagina van elke spelmodus zelf of op [de Nauwkeurigheidspagina](/wiki/Accuracy).*

### Rangen

#### ![][osu! icon] osu!

| Rang | Voorwaarde |
| :-: | :-- |
| SS | 100% Nauwkeurigheid. |
| S | Meer dan 90% 300s, minder dan 1% 50s en geen misses. |
| A | Meer dan 80% 300s en geen misses **OF** meer dan 90% 300s. |
| B | Meer dan 70% 300s en geen misses **OF** meer dan 80% 300s. |
| C | Meer dan 60% 300s |
| D | Al de rest. |

#### ![][osu!taiko icon] osu!taiko

| Rang | Voorwaarde |
| :-: | :-- |
| SS | 100% Nauwkeurigheid. |
| S | Meer dan 95% nauwkeurigheid (90+% GREATs, of minder dan 1 GOOD voor elke 10 noten). |
| A | Meer dan 90% nauwkeurigheid (80+% GREATs, of minder dan 1 GOOD voor elke 5 noten). |
| B | Meer dan 80% nauwkeurigheid (70+% GREATs, of minder dan 1 GOOD voor elke 3.33 noten). |

#### ![][osu!catch icon] osu!catch

| Rang | Voorwaarde |
| :-: | :-- |
| SS | 100.00% Nauwkeurigheid. |
| S | 98.01% tot 99.99% Nauwkeurigheid (een 'S'-rang is zelfs met meerdere misses nog mogelijk, zoals in osu!mania). |
| A | 94.01% to 98.00% Nauwkeurigheid. |
| B | 90.01% to 94.00% Nauwkeurigheid. |
| C | 85.01% to 90.00% Nauwkeurigheid. |
| D | Nauwkeurigheid van onder de 85.00%. |

#### ![][osu!mania icon] osu!mania

| Rang | Voorwaarde |
| :-: | :-- |
| SS | 100% Nauwkeurigheid (enkel MAX en/of 300). |
| S | Meer dan 95% nauwkeurigheid (een 'S'-rang is zelfs met meerdere misses nog mogelijk, zoals in osu!catch). |
| A | Meer dan 90% nauwkeurigheid. |
| B | Meer dan 80% nauwkeurigheid. |
| C | Meer dan 70% nauwkeurigheid. |
| D | Al de rest. |

#### Alle spelmodi

**Speciale rangen:**

- Silver SS (SSH) = Normale SS-rang terwijl de *[Hidden](/wiki/Game_modifier/Hidden)* en/of *[Flashlight](/wiki/Game_modifier/Flashlight)* mod ingeschakeld is.
- Silver S (SH) = Normale SS-rang terwijl de *[Hidden](/wiki/Game_modifier/Hidden)* en/of *[Flashlight](/wiki/Game_modifier/Flashlight)* mod ingeschakeld is.

**Betreffende de *Ranks*-sectie van de profielpagina:**

- Behaalde rangen zullen op de profielpagina onder General->Ranks te vinden zijn mits de in-game osu!account met het internet en de Bancho-server verbonden was terwijl de score behaald werd.
  - **Offline** behaalde scores, zelfs als de osu!account ingelogd is, **tellen niet mee**.
- **De rangen die op de profielpagina verschijnen hangen af van de ranked/goedgekeurde topscore voor een bepaalde moeilijkheidsgraad van een beatmap dus niet de beatmap in het geheel.**
  - Als een beatmap drie(3) ranked moeilijkheidsgraden heeft, en er een SS behaald werd op alle drie in osu!catch; zullen er drie(3) SS'en verschijnen in de osu!catch Ranks-sectie, niet slechts één(1) SS voor de hele beatmapset.
  - Als er echter een nieuw record behaald wordt met een S-rang (via een betere spinnerbonus of spelmodificators) op een ranked moeilijkheidsgraad waarvoor eerder een SS werd behaald, zal de SS-teller met één(1) afnemen en de S-teller met één(1) toenemen.
  
## Prestatiepunten

*Volledige uitleg: [Prestatiepunten](/wiki/Performance_Points)*

Prestatiepunten(pp) hebben als doel een betere rangschikking te maken voor een doorlopend spel als osu!. Het heeft als doel de focus voor de rangschikking te verleggen van het aantal tijd dat aan osu! wordt gespendeerd naar de eigenlijke vaardigheden van de speler. Prestatiepunten zijn sterk gebaseerd op de moeilijkheid van een beatmap, die bepaald wordt door een speciaal algoritme voor elke spelmodus. Gebaseerd op deze moeilijkheid worden scores gewogen en krijgen ze een pp-waarde toegewezen. De prestatieranschikking over een hele spelmodus wordt voornamelijk gebaseerd op de prestaties van de speler op individuele beatmaps. De makkelijkste manier om te verbeteren is om goede scores te halen op moeilijke beatmaps en door er meer te spelen. Let er wel op dat spelmodi apart geteld worden; door osu!, osu!taiko, osu!catch of osu!mania te spelen zal enkel de pp-waarde voor de betreffende gamemode stijgen.

Bekijk bij vragen eerst de [wikipagina over pp](/wiki/Performance_Points).

## Veelvoorkomende problemen en vragen

### Algemeen

#### Ik denk dat ik een bug gevonden heb! Waar kan ik dit melden?

Als je een algemeen technisch probleem hebt, of als je niet zeker bent of het probleem een bug is of niet kan je een post plaatsen op het [Help forum](https://osu.ppy.sh/community/forums/5). Als je denkt dat je een specifiek, kritiek probleem gevonden hebt in osu! kan je een issue maken in de [osu-stable-issues GitHub repository](https://github.com/ppy/osu-stable-issues/issues). Kijk eerst na of niemand anders jouw probleem al gemeld heeft voordat je je post plaatst.

#### Waar kan ik beatmaps vinden?

*Volledige uitleg: [Beatmaps](/wiki/Beatmaps)*

Op de hoofdpagina van de website onder *[Beatmaps](https://osu.ppy.sh/beatmapsets)*. Vergeet niet op de website in te loggen met een osu!account, daarna wordt het downloaden van beatmaps pas toegestaan.

#### Kan ik Kiai-tijd uitschakelen?

**Neen**, want in tegenstelling tot video's werd dit geïntegreerd in het spel (als een deel van de hitobjecten). Het kan dus niet uitgeschakeld worden.

#### De beatmaps zijn te moeilijk voor mij! Waar kan ik makkelijkere beatmaps vinden?

**Pokebis** heeft voor osu! een verzameling van beatmaps, geschikt voor beginners, samengesteld. Ze kan [hier](https://osu.ppy.sh/community/forums/topics/5456) teruggevonden worden.

**OnosakiHito** heeft voor osu!taiko een verzameling van beatmaps om osu!taiko te leren samengesteld. Ze kan [hier](https://osu.ppy.sh/community/forums/topics/175867) teruggevonden worden.

**Kingkevin30** heeft een goede lijst van osu!catch beatmaps waaruit osu!catch geleerd kan worden samengesteld. Hij kan [hier](https://osu.ppy.sh/community/forums/topics/131067) teruggevonden worden.

**Entozer** heeft een lijst van osu!mania beatmaps, gesorteerd op moeilijkheidsgraad, samengesteld en **Drace** heeft een overzicht van de gameplay, voor beginners, gemaakt. Ze kunnen [hier](https://osu.ppy.sh/community/forums/topics/147552) (**Entozer**'s beatmapgids) en [hier](https://osu.ppy.sh/community/forums/topics/146615) (**Drace**'s verbeteringsgids) teruggevonden worden.

De beatmaplijst op de website heeft ook een functie waardoor de [ranked beatmaps op moeilijkheidsgraad gesorteerd kunnen worden](https://osu.ppy.sh/beatmapsets?sort=difficulty_asc). De makkelijkste maps staan bovenaan in de lijst.

**Rivenation** heeft een project, genaamd [osu!search](http://osusearch.com), ontwikkeld voor het [geavanceerd zoeken van beatmaps](https://osu.ppy.sh/community/forums/topics/380485). Deze website heeft niet alleen de functies van de officiële beatmapijst, maar heeft ook enkele filters om specifieke voorwaarden in te stellen. Deze onofficiële beatmaplijst kan bereikt worden via [deze link](http://osusearch.com).

#### Wat doet het level op mijn profiel?

**Helemaal niets**. Er is geen verschil tussen een Level 100-speler en een Level 1-speler, behalve de vaardigheid en ervaring van de speler zelf in die bepaalde spelmodus. Er zijn geen nadelen voor spelers met een laag level en geen voordelen voor spelers met een hoger level (behalve eventueel ervaring en hardware).

Het level wordt gebaseerd op de totale score die behaald wordt tijdens het online spelen, ongeacht of je de beatmap slaagt of faalt. [De formule hiervoor kan hier teruggevonden worden](/wiki/Score).

#### Waarom verschillen de statistieken op mijn profiel van die in-game?

Denk eraan dat osu! vier spelmodi heeft, dus misschien heb je de verkeerde spelmodus geselecteerd.

![Profiel_Modus_Knoppen](img/Profile_mode_buttons.gif "Knoppen voor de profielmodus")

#### Hoe verander ik de standaardtoetsen voor een bepaalde spelmodus?

*Volledige uitleg: [Opties](/wiki/Options)*

![Optiemenu met iconen](/wiki/shared/Options_quickicons.jpg "Iconen in de opties")

Dit kan via het *Input*-icoon in het *Opties*-menu zoals hierboven en daarna het toetsenbord-gedeelte zoals hieronder.

![Toetsenbord-gedeelte in de opties](/wiki/shared/Options_keyboard.jpg "Input-icoon in de opties, Toetsenbord-gedeelte")

#### Game over? Waar ging het mis?

*Volledige uitleg: [Replay](/wiki/Replay)*

Druk op de `F1`-toets na het falen van een beatmap om een herhaling van de gameplay af te spelen. De replay eindigt wanneer het scherm verduistert en er een osu!logo in het midden vershijnt in plaats van het game over-scherm. Houd de grave/tilde-toets (kan veranderd worden in het Opties-menu; via *Configureer toetsen* en **Quick Retry (hold briefly)**) of `Ctrl`+`R` even ingedrukt om de replay opnieuw te bekijken.

De `Esc`-toets kan gebruikt worden om terug te keren naar Song Selection vanuit een replay. Het is niet mogelijk om de beatmap opnieuw te proberen vanuit het replay-scherm (keer hiervoor eerst terug naar Song Select). Replays werken op dit moment enkel wanneer een beatmap gefaald werd in Solo-modus. Sinds 24 augustus 2020 kunnen spelers gefaalde replays opslaan door de `F2`-toets in te drukken op het game over-scherm.

#### Heeft osu! sneltoetscombinaties?

*Volledige lijst: [Sneltoetsen](/wiki/Shortcut_key_reference)*

Wanneer de `Insert`-toets ingedrukt wordt (met standaard toetsenbordinstellingen) zal osu! gepauzeerd, gedempt en verborgen worden in de 'tray' van de *Windows*-taakbalk. Er kan teruggekeerd worden naar osu!, in dezelfde staat als voor er op de toets gedrukt werd, door op het icoontje te klikken. Deze toets wordt de **Boss key** genoemd, en kan aangepast worden in `Configureer toetsen` (in `Opties`, bij het toetsenbord-gedeelte), aan het einde van de *Algemeen*-sectie.

Een andere belangrijke sneltoets is `Alt`+`Enter`. Deze toetsencombinatie zet de volledig scherm-modus aan of uit. Dit werkt niet tijdens de gameplay of in Multi.

#### Wat moet ik back-uppen wanneer ik osu! opnieuw installeer?

Het korte antwoord op deze vraag is de hele `osu!`-map, inclusief verborgen bestanden. Kopieer en voeg de oude `osu!` map samen met die van het nieuwe apparaat na het uitvoeren van `osu!install.exe` en het voltooien van de osu! installatie. Als er gevraagd wordt om `.dll` of `.exe`-bestanden samen te voegen, sla deze bestanden dan over. Sta het samenvoegen wel toe voor alle andere bestanden, inclusief `.cfg` en `.db`-bestanden.

#### Kan ik osu! op mijn mobiel apparaat spelen?

*Volledige lijst: [Spelmodi in de External Ports-sectie](/wiki/Game_mode)

osu! ondersteunt op dit moment geen mobiele platformen.

Er zijn echter wel een aantal onofficiële overzettingen van osu! en één officieel spin-off spel voor iOS, dat haar eigen ranking- en accountsysteem gebruikt.

De belangrijkste overzettingen zijn:

- ![][osu! icon] opsu! \[Windows/OS X/Linux/Android\]:
  Java-overzetting van osu!, ontwikkeld door **itdelatrisu**. **fluddokt** zorgde voor de Android-versie.
- ![][osu!taiko icon] T-Aiko! v2 \[Android/iOS\]:
  osu!taiko-modus overgezet door **low.moe (Guy-kun) team** met elke dag een nieuwe reanked challenge en een verfijnde T-Aiko! rankings.
- ![][osu! icon] osu!stream \[iOS\]:
  Ervaar de nieuwe spin-off van de osu! spelmodus voor iOS, ontwikkeld door het osu! team vanaf nul.
  
### osu!

#### Waarom zie ik willekeurige witte lijnen op mijn scherm terwijl ik osu! aan het spelen ben?

Zorg ervoor dat de smoke/skywriting-toets niet dezelfde is als de klik-toets.

![osu! smoke-effect](/wiki/shared/osu_smoke.jpg "Gebruik van smoke")

![osu! smoke-instellingen](/wiki/shared/osu_smoke_set.jpg "Smoke in de toetsencombinaties")

#### Waarom behaalde ik niet de maximumcombo terwijl ik geen misses heb?

![Afbeelding die een slider met slider ticks toont, bovenaan in de Edit-modus en onderaan tijdens de gameplay](/wiki/shared/Sliderticks.png "Afbeelding die een slider met slider ticks toont, bovenaan in de Edit-modus en onderaan tijdens de gameplay")

**Een slider werd te vroeg losgelaten (dit wilt zeggen dat de sliderbal losgelaten werd vooraleer hij het eindpunt van de slider bereikte).**

Een slider is samengesteld uit een startcirkel, uit gespreide kleinere cirkels die bekend staan als slider ticks, omgekeerde pijlen (indien gebruikt, worden ze behandeld als startcirkelpunt; ze zijn zoals een slider in omgekeerde richting), en een slidereinde. Elk van die dingen op een slider zal één toevoegen aan de combo. Merk op dat de startcirkel 30 punten waard is, de slider 10 punten waard is, de omgekeerde pijlen 30 punten waard zijn, en de slidereindes 300 (of geki), 100 (of katu), of 50 punten waard is, afhankelijk van hoe de slider werd voltooid.

Slider ticks verschijnen alleen binnen het eigen sliderpad; als de slider ticks te dicht bij de begincirkels of slidereindes liggen zoals in de bovenstaande afbeelding, worden ze verborgen in de begincirkel of het slidereinde. Verborgen slider ticks tellen nog steeds mee in de combo en de score, dus moeten ze, samen met de zichtbare slider ticks, ook worden verzameld. Als de slider één of meer omgekeerde pijlen heeft, dan zullen de slider ticks weer op dezelfde plaats verschijnen om opnieuw, maar nu in omgekeerde volgorde, te worden verzameld.

Als de startcirkel, één van de slider ticks of één van de omgekeerde pijlen gemist wordt, zal de combo verbroken worden (een comobreak-geluid wordt dan afgespeeld als de combo hoog genoeg is), maar dit wordt níét als miss beschouwd. Als echter het slidereinde van een slider gemist wordt zal de combo níét verbroken worden, wordt deze ook niet met één verhoogd en wordt dit ook niet als miss beschouwd. In plaats daarvan wordt een 100 (of katu voor het einde van de combo) gegeven voor de hele slider, ervan uitgaande dat tenminste de startcirkel van de slider correct geraakt werd, en alle pijlen van de slider correct uitgevoerd werden. Merk op dat de [Sudden Death](/wiki/Game_modifier/Sudden_Death) mod dus ook niet het game over-scherm zal laten verschijnen als het slidereinde van een slider gemissed werd (aangezien de combo dan niet verbroken wordt).

Deze situaties die door een slider veroorzaakt worden, heten **sliderbreaks**. Een score met maximum combo kan op het resultatenscherm herkend worden aan de *Perfect*-opmerking op de prestatiegrafiek; als er geen *Perfect*-opmerking op de prestatiegrafiek staat maar er toch niet geen misses zijn, was er waarschijnlijk een sliderbreak tijdens het spelen van de beatmap.

[Antwoord met testvoorbeeld in de gaming-sectie van stackexchange](https://gaming.stackexchange.com/questions/221663/i-fcd-a-song-why-is-my-combo-lower-than-people-on-the-high-scores)

### osu!taiko

#### Wat doet de "Gebruik de Taiko skin voor Taiko-modus"-optie in de Skin-sectie van het Optiemenu?

Deze knop werkt alleen als er een `taiko`-map (niet hoofdlettergevoelig) in de `Skins`-map van de `osu!`-directory staat.

Wanneer deze optie ingeschakeld is, zullen de skinelementen uit deze `taiko`-map altijd gebruikt worden tijdens het spelen van osu!taiko en worden de taiko-skinelementen van de huidige skin genegeerd. Als de `taiko`-map niet beschikbaar of uitgeschakeld is zullen de skinelementen van de huidige skin wel gebruikt worden. Als bepaalde/alle taiko-skinelementen in die skin niet beschikbaar zijn zullen de standaardelementen gebruikt worden.

**Antiek weetje:** de `taiko`-map bevatte vroeger de *[Taiko by LuiginHann](https://osu.ppy.sh/community/forums/topics/41319)*-skin, die gedownload kon worden via de nu afgeschreven `osume.exe` (een osu! updater wanneer osu! moest updaten) in het Skin-tabblad. De knop controleerde niet of de `taiko`-map de specifieke elementen van *LuigiHann's skin* bevatte. Dit werd snel opgemerkt door de community en werd vanaf dat moment gebruikt als een persoonlijke globale osu!taiko skinmap.

### Beatmappen

#### "De beatmap die je probeert in te sturen is niet van jou!"

*De info hieronder geldt enkel voor unranked beatmaps.*

![Voorbeeld van de inhoud van een .osu-bestand](/wiki/shared/Beatmap_not_owned.png "Voorbeeld van de inhoud van een .osu-bestand")

Volg deze stappen:

1. Verlaat de editor (of sluit osu!), dit zorgt ervoor dat de veranderingen correct toegepast worden
2. Controleer de naam van de bestandsmap van de beatmap
   - Als deze bestandsmap met cijfers begint, verwijder ze dan. Anders zal osu! dit beschouwen als een BeatmapSetID
3. Zorg er voor dat de `.mp3` niet begint met cijfers. Verander de bestandsnaam in de `.osu`-bestanden als de `.mp3` wel met cijfers begint.
4. Open alle `.osu`-bestanden met een tekstbewerkingsprogramma (dit kan met *Kladblok*)
   - Gebruik jouw gebruikersnaam als creator (en verander het ook in de bestandsnaam)
   - Stel de BeatmapID in op 0
   - Stel de BeatmapSetID in op -1

## Credits

- peppy's verouderde web FAQ (`/p/faq/`, waar deze pagina op is gebaseerd; op dit moment verwijderd)
- Pokebis's Beginnertraining [\[1\]](https://osu.ppy.sh/community/forums/topics/5456 "Beginnertraining van Pokebis")
- OnosakiHito's TBT Project \[Traininghandleiding Voor Taiko-Beginners v2\] [\[2\]](https://osu.ppy.sh/community/forums/topics/175867 "TBT Project \[Traininghandleiding Voor Taiko-Beginners v2\] door OnosakiHito")
- Kingkevin30's CBT Project [\[3\]](https://osu.ppy.sh/community/forums/topics/131067 "CBT Project van Kingkevin30")
- Entozer's osu!mania maps, gesorteerd op moeilijkheidsgraad [\[4\]](https://osu.ppy.sh/community/forums/topics/147552 "osu!mania maps, gesorteerd op moeilijkheidsgraad door Entozer")
- Drace's \[GIDS\] Hoe verbeteren in osu!mania [\[5\]](https://osu.ppy.sh/community/forums/topics/147552 "\[GIDS\] Hoe verbeteren in osu!mania door Drace")
- Rivenation's osu!search - Uitgebreid zoeken naar beatmaps [\[6\]](https://osu.ppy.sh/community/forums/topics/380485 "osu!search - Uitgebreid zoeken naar beatmaps door Rivenation")
- Wikipedia [\[7\]](https://en.wikipedia.org/wiki/Osu!_Tatakae!_Ouendan), [\[8\]](https://en.wikipedia.org/wiki/Taiko_no_Tatsujin)

[osu!-icoon]: /wiki/shared/mode/osu.png
[osu!taiko-icoon]: /wiki/shared/mode/taiko.png
[osu!catch-icoon]: /wiki/shared/mode/catch.png
[osu!mania-icoon]: /wiki/shared/mode/mania.png
