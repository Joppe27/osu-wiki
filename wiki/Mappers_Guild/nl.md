# Mappers' Guild

De **Mappers' Guild** is een groep van mappers verantwoordelijk voor het maken van [beatmaps](/wiki/Beatmaps) voor osu!'s [aanbevolen artiesten](/wiki/Featured_Artists). Via het gebruik van een guild-formaat in MMO-stijl kunnen mappers beloningen verdienen door deel te nemen aan het rankingproces voor beatmaps van aanbevolen artiesten en door mee te werken aan mapgerelateerde quests.

De organisatie van de Guild en de discussie erover kan teruggevonden worden in het `#mappers-guild`-kanaal van de [osu!dev Discord server](https://discord.gg/ppy).

## Het systeem

*Bekijk de [FAQ op de website van de Mappers' Guild](https://mappersguild.com/faq) voor de meest up-to-date informatie over het Mappers' Guild systeem.*

Mappers die 3 of meer ranked maps hebben kunnen op elk moment tot de guild toetreden via de [Mappers' Guild website](https://mappersguild.com/), door zich via hun osu! account to authenticeren. Anderen kunnen ook altijd de quests en mapactiviteiten op de website bekijken.

Mappers kunnen beloningen verdienen door deel te nemen aan het rankingproces voor maps van aanbevolen artiesten die aangesloten zijn bij de Mappers' Guild. Deze beloningen worden vooral gegeven voor het maken van beatmaps, maar soms worden beloningen ook voorzien voor gebruikers die bijdragen leveren, door het [modden](/wiki/Modding) van beatmaps, het maken van [storyboards](/wiki/Storyboards), en door oprachten in de guild te voltooien.

### Parties (Groepen)

Parties zijn groepen van mappers die zich samen opgeven om opdrachten te voltooien. Mappers mogen toetreden tot zoveel parties als ze maar willen.

Om sommige speciale opdrachten te kunnen starten zijn hogere ranks vereist. Om in aanmerking te komen voor een hogere rank, moet ten minste de helft van de leden van een party die vereiste rank of hoger zijn.

### Quests (Opdrachten)

Quests belonen mappers voor het volgen van bepaalde criteria wanneer ze maps van aanbevolen artiesten maken. Meestal moet er om een quest te voltooien een bepaald aantal beatmaps van een aanbovelen artiest gemaakt worden. Soms zijn er echter ook kleine extra's vereist.

Elke quest heeft z'n eigen regels over de partygrootte en -rank, de prijs en de deadline. Alle leden van een party moeten de aangegeven prijs betalen om de quest te kunnen accepteren. De prijzen van quests zijn vaak hoger voor solo-opdrachten en quests met extra's.

Quests verlopen na 3 maanden inactiviteit. Elke gebruiker kan een quest heropenen door hun Mappers' Guild-punten te spenderen.

Het deelnemen aan quests is niet verplicht voor leden van de Mappers' Guild. Als een gebruiker dit wilt, mogen ze ook alleen beatmaps creëren om beloningen te verdienen.

### Beloningen

Beloningen worden verdeeld door middel van een puntensysteem. Wanneer een gebruiker een bepaalde drempelwaarde van punten bereikt, krijgen ze een nieuwe rank, aangeduid met een profielbadge. Er zijn drie profielbadge-niveaus op respectievelijk 100, 250 en 500 punten.

Beloningen worden gebaseerd op de hoeveel punten die een gebruiker in totaal heeft. De beschikbare punten van een gebruiker zijn een onderdeel van hun totale punten, net zoals de "totaal verdiend" en "beschikbaar" groepen bij [kudosu](/wiki/Modding/Kudosu).

Punten kunnen verdiend worden door verschillende taken gerelateerd aan het mappen uit te voeren. De opbrengsten hiervoor variëren van taak tot taak, maar in het algemeen hangt de verdienste af van hoeveel tijd er voor een taak benodigd is. Een `Hard`-moeilijkheidsgraad mappen neemt bijvoorbeeld meer tijd in beslag dan een `Easy`-moeilijkheidsgraad, dus zal het eerste uiteraard meer punten opleveren.

Het maken van moeilijkheidsgraden levert meer punten op als de beatmap verbonden is aan een quest. Het voltooien van een quest, voordat de deadline verstreken is, beloont gebruikers met bonuspunten voor elke gemapte moeilijkheidsgraad en een vaste bonus voor alle gebruikers die bij de quest betrokken waren. Deze vaste bonus gaat verloren nadat de dealine verstreken is. De moeilijkheidsgraadbonussen blijven, maar de opbrengsten ervan nemen elke 0, 20 en 40 dagen nadat de dealine verstreken is af.

## Geschiedenis

De Mappers' Guild werd gelanceerd door een groep van minder dan 10 mappers, eind 2017. De groep werd gevraagd om 5 beatmaps te maken, om samen te publiceren met de [nieuwspost-aankondiging](https://osu.ppy.sh/home/news/2017-11-07-new-featured-artist-motoloid) van de op dat moment toekomstige aanbevolen artiest [MOtOLOiD](https://osu.ppy.sh/beatmaps/artists/19).

Als promotie van de oudere aanbevolen artiesten, verhoogde de groep hun aantal leden en rankte daarna 8 beatmaps van verschillende aanbevolen artiesten. Deze beatmaps werden gepubliceerd in een [newspost](https://osu.ppy.sh/home/news/2018-03-17-new-mappers-guild-pack-release), samen met een beatmap pack!

Na het publiceren van beide beatmap packs, bleef de Mappers' Guild hun aantal leden verhogen terwijl ze ook packs voor nieuwe aanbevolen ariest-aankondigingen bleven maken, onder ander voor [High Tea Music](https://osu.ppy.sh/home/news/2018-08-13-new-featured-artist-high-tea-music), [Culprate](https://osu.ppy.sh/home/news/2018-11-21-new-featured-artist-culprate), en [HyuN](https://osu.ppy.sh/beatmaps/artists/33), samen met andere packs voor oudere nummers van aanbevolen artiesten.

### Automatie

Terwijl het oorspronkelijk plan altijd was om MMO-elementen zoals quests voor de Mappers' Guild te gebruiken, was dit erg onpraktisch voor het manueel beheren van deadlines voor het klein aantal guild-leden. ![][flag_US] [pishifat](https://osu.ppy.sh/users/3178418) en ![][flag_CL] [Milan-](https://osu.ppy.sh/users/1052994) begonnen daarom eind 2018 met de ontwikkeling van een website om de Mappers' Guild to automatiseren, wat het toekennen van beloningen en het beheer van de quest/party-systemen verbeterde en vergemakkelijkte.

De [Mappers' Guild website](https://mappersguild.com/) werd gelanceerd op 1 maart 2019, en dit is waar alles m.b.t. de Mappers' Guild op dit moment geregeld wordt. Sinds de guild geopend werd zijn er meer dan 500 leden bijgekomen en worden er ook [update newsposts](https://osu.ppy.sh/home/news/2019-11-29-featured-artist-beatmap-updates-from-the-mappers-guild) gepubliceerd om de rest van de osu! community up-to-date te houden met de content van featured artists.

[flag_CL]: /wiki/shared/flag/CL.gif "Chile"
[flag_US]: /wiki/shared/flag/US.gif "United States"
